---
title: Etusivu
layout: home
nav_order: 0
---

## Data-analytiikka Pythonilla

Tämän sivuston avulla opit:

* data-analytiikan keskeiset analysointimenetelmät
* havainnollistamaan analyysien tuloksia graafisesti
* koodausta Python-ohjelmointikielellä.

{: .important }
Oppimiseen ei ole oikotietä. Etene aihe kerrallaan tämän sivuston mukaisessa järjestyksessä. Asiat selitetään silloin kun ne ensimmäisen kerran tulevat vastaan ja oletetaan sen jälkeen tunnetuiksi.

Data-analytiikkaan tarvittavat Python-taidot opit nopeasti vaikka et olisi aiemmin koodannut.

Useimmille vaikeinta on päästä alkuun:

* asennettava ohjelmointiympäristö
* opittava ohjelmointiympäristön käytön perusteet
* perehdyttävä algoritmiseen ajatteluun ja koodin kirjoittamiseen.

Jos et ole aiemmin koodannut, niin koodin kirjoittaminen on todennäköisesti vaikeaa ja toisinaan vastenmielistäkin. Tähän ei auta muu kuin koodin kirjoittaminen. Mitä enemmän koodia kirjoitat sitä paremmin se sujuu. Kannattaa kirjoittaa kaikki oppimateriaalien esimerkkikoodit. Samalla kun kirjoitat koodia niin mieti koodin tarkoitusta. Jokaisella komennolla, sulkumerkillä, pilkulla, pisteellä jne. on tarkoituksensa. Koodin kirjoitus on luontevaa vasta kun ymmärrät koodin eri osien tarkoituksen eli ymmärrät ohjelmointikielen syntaksin/kieliopin.

Osa tällä sivustolla esiteltävistä menetelmistä voidaan toteuttaa valmisohjelmilla, esimerkiksi Excelillä. Vakavampaan työskentelyyn data-analytiikassa tarvitaan kuitenkin ohjelmointikieltä. Pythonilla voit toteuttaa kaikki data-analytiikassa tarvittavat menetelmät. Python mahdollistaa myös data-analytiikan automatisoinnin ja yhdistämisen muihin sovelluksiin.

{: .important }
Mitä enemmän koodia kirjoitat sitä luontevammin koodin kirjoittaminen sujuu.
